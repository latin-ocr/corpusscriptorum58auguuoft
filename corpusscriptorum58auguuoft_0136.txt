30 Index III.

Epistula 98 Bonifatio episcopo est inscripta. qui si idem fuit
atque episcopus Cataquensis Bonifatius, cuius causa Augustinus
epistulam 96 ad Olympium misit, episcopum factum esse paulo ante,
quam Augustinus ad Olympium scripsit, id est paulo ante medium
annum 408 illa ipsa epistula ostendit ettepistula 98 cum ad episco-
pum data sit, ante illud tempus scripta esse nequit, eundem autem
esse utrumque Bonifatium ex eo patere videtur, quod, quae de
utroque prodit Augustinus, mirifice congruunt. illum enim dicit
solitum esse vehementer cavere mendacium,¹) hunc, cum episcopus
fieret, agros aliquos a Paulo praecessore cum fisci fraude comparatos
suscipere noluisse totumque confessum esse, ut eos agros ecclesia
non occulta episcopi iniquitate sed manifesta Christiani imperatoris
libera-litate possideret.‘·’) verum tamen ut exploratum habere vide-
mur, ante quod tempus epistula 98 scribi non potuerit, ita occultum
manet, quando scripta sit, ex quo Bonifatius episcopus factus est;
nullum enim huius rei extat indicium. ceterum Bonifatium, Cata-
quensem episcopum, conlationi Carthaginensi a. 411 interfuisse
audimus ³) et, quem Augustinus a. 412 in epistula 139 et 143 ⁴) et
a. 414 in epistula 149 ⁵) sanctum fratrem et coepiscopum suum Boni-
fatium appellat, quin et ipse fuerit episcopus Cataquensis, non est
quod dubitemus.

Epistula 99, v. ep. 92.

Epistula 100 Augustinus adlocutus est Donatum, cum a. 408
provinciam Africam pro consule administrabat, rogans, per edicta
faceret, ut novissent haeretici Donatistae manere leges contra
errorem suum latas, quas iam nihil valere arbitrarentur et iactarent.⁶)
quod idem cum Augustinus isdem fere verbis in epistula 97 ab
Olympio peteret, quoniam inimici ecclesiae leges vivo Stilichone in
Africam missas illo interfecto inritas esse factas sive dolose iacta-
rent sive vlibenter putarent,⁷) utramque epistulam ut eodem consilio
ita eodem quoque tempore, id est sub finem anni 408 scriptam esse
facile conicias alteram ad Donatum proconsulem alteram ad Olym-
pium magistrum officiorum. cui temporis rationi documento est
etiam, quod Augustinus priore epistulae parte a Donato flagitat, ne
supplicia exercere vellet in puniendis Donatistis3 spectat id enim
ad rescriptum VIII Kal. Decembris eiusdem anni ad ipsum Donatum
missum, in quo dictum est: In eos mitur, qui aliquid, quod sit catho-
licae sectae contrarium adversumque, temptaverint, supplicium
iustae animadversionis expromi praecipimus.

 

¹) p. 528, 10. 2) p. 515, 14-20.

³) nansi, concii. 0011. 1v p. 5314: son, 265 D.
⁴) p. 150, 143 2511, 12. 2³) p. 349, 21.

⁶) p. 538, 1—4. ⁷5· p. 517, 13-17.

’,1 Theodos. lib. xvi 5, 44.

