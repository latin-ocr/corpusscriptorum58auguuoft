28 Index III.

410. scripta igitur videtur epistula 91 mense Augusto a. 408 aut 409
et paulo ante mense Iunio vel Iulio epistula 90.

Epistula 92 ad Italicam quando scripta sit, si perquirere
volueris, adiumento erit epistula 99 item ad Italicam data. in hac
enim prima Romae obsessio sub finem anni 408 ab Alarico facta ut
res novissima significatur, cuius tunc nondum amplius quam incerta
fama Hipponem pervenisset.¹) quantum autem temporis inter utras-
que litteras intercesserit, accuratius unde conicias non habebis nisi
ex eo, quod in illa Augustinus Italicam de morte coniugis consolatur,
in hac eius parvulos resalutat et in Christo grandescere optat..
praeterea duas interim ab Italica accepit epistulas alteram, qua
priorem Augustini epistulam, id'est ep. 92 pervenisse indicabat,
alteram, quae benivolentissimam pro eo curam continebat, cui
responsum est epistula 995²)

Una cum epistula 92 missa est epistula 92 A; in hac enirn
Augustinus Cyprianum presbyterum rogat, ut illam ad Italicam ipse
perferre-ne gravetur.

In epistula 93 Augustinus de legibus loquitur mense Februario
a. 405 in Donatistas constitutis,³) cum eas comprobat prosperumque
eventum laudat,ssquo factum esset, ut multorum iam correctione
ecelesia gauderet, qui veraciter unitatem catholicam tenerent atque
defenderent et a pristino errore se liberatos esse laetarenturf) neque
illos aut illos homines sed multas civitates, quae fuerunt Donatistae,
tunc esse catholicas, detestari vehementer diabolicam separationem,
diligere ardenter unitatem.⁵) quod Augustinus adfirmare ut potuerit,
ex quo illae leges promulgatae sunt, unum aut alterum annum trans-
isse cum necesse sit, epistula ante annum 407 scribi potuisse non
videtur. alter autem terminus, post quem epistula non sit con-
locanda, nisi ex silentio statui nequit. etenim cum Augustinus Do-
natistarum causam longo sermone exponat, fieri non potuit, ut de
conlatione Carthaginensi medio anno 411 habita taceret, si epistulam
post a. 410 scripsisset. quin etiam post a. 408 vix ponendam esse
censuerim. Stilicone enim mense Augusto illius anni interfecto Do-
natistae denuo se erigebant, leges contra se latas iam nihil valere
arbitrabantur. et iactabant, mendaciis totam Africam implebant.⁶) de
qua re nullum est inepistula 93 indicium, quamquam de illis maxime
legibus disseritur. itaque scriptam esse hanc epistulam intra annos

 

¹) p. 533, 14434, 4. 2) p. 533, 7—14.

³) p. 464, 1-133 447, 12; 462, 24; 471, 8; 493, 133 22;
cf. Theodos. lib. XVI 6, 4.

⁴) p. 445, 15—17. ⁶) p. 461, 11—143 462, 1-6.

⁸) cf. ep. 97 p. 517, 13—19; ep. 100 p. 538, 2-43 ep. 105
p. 599‚‘3.

