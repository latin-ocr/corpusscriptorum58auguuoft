XX Praefatio.

saepius factum est, ut in vertendis versiculis verba excide-
rent. in ep. 7 p. 17, 8 librarius Parisini corui priore parte
litterae u in altum ducta vertit in corlu (= corbi), unde li-
brarius Casinensis fecit corlii. in ep. 9 p. 21, 5 Parisinus liber
aeris pro aeriis habet et alia manu incertum est utrum c prae-
positum an α corrigendo temptatum sit3 Casinensis ceteris
exhibet. in ep. 151 p. 389, 24 hanc offeruntur litterae c et ο
ita confusae sunt, ut pro hiante forma litterae a (cc) haberi
possint, quod libri Casinensis librario evenit, scripsit enim
hanc afferuntur. ep. 153 p. 425, 20 ipsae: in Parisino libro
extat ip, deinde erasa est una littera et superior pars litterae e3
librarius igitur Casinensis libri, quid scriberet, dubius i posuit
in spatio, quod reliquit, vacuo. in ep. 190 p. 156, 17 pro falsam
spatium relictum est vacuum, in quo manu, ut videtur, alia
minutissimis litteris scriptum est εῑεᾶ, quod verbum inane
in Casinensem quoque librum transcriptum est. in eadem
epistula p. 160, 1 et ita scriptum est in codice Parisino, ut,
si quis minus sit attentus, pro eo haberi possit, quod legimus
in Casinensi. quae cum ita sint, in epistulis, quas habet Pa-
risinus nov. aeq. 1672, omnis auctoritas a Casinensi libro ad
hunc transiit, ita ut in tractanda re critica illo prorsus super-
sedere potuerim. neque tamen frustra fuit labor, quem in
conferenda hac libri Casinensis parte consumpseram, nam
praeterquam quod non'sine voluptate videbam satis subtiliter
me eo defunctum esse, conlatio codicis Parisini hac iterata
cura facta est, quam potuit, accuratissima. sed cum in poste-
riore epistularum parte codicis Casinensis auctoritas iam sit
nulla, eadem mansit in priore, quae non estin codice Pa<
risino. exemplar igitur, ex quo descriptus est codex Casinen-
sis, duabus partibus vel dicam tornis constabat, quarum poste<
rior est liber Parisinus nov. acq. 1672, prior aut interiit aut
alicubi latet, ut librum Casinensem in eius locum succedere
necesse sit. cuius partitionis indicia in codice Casinensi sunt
satis manifesta. post epistulam enim 205, quod de folio super-
erat (1174 pag), vacuum est relictum et in novo folio scripta
est epistula 78, ante quam unius versiculi rasura conspicitur.
etiam in indice, quod codicis est principium, ante epistulam 78
spatium duorum versiculorum est vacuum. deinde ab epi-
stula 78 novam seriem numerorum, quibus epistulae numerari
solebant, incepisse, quamquam numeri ipsi sunt derasi, per-
spicuis tamen confirmatur vestigiis. sicut enini ex codiee Pa-

