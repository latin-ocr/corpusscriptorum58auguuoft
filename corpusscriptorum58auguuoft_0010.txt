x‘l Praefatio.

magna codicum multitudine conflictatur, qui quamquam in
hanc editionem 223 conlati sunt, tamen vereor, ne non pauca
supersint, quae bono usui esse potuerint. deinde tot codicum
fidem satis exploratam habere cum per se ipsum sit difficilli-
mum, tum eo difficilius redditur, quo minor est materia ad
iudicandum3 nam in multis codicibus perpaucae vel etiam
singulae tantum litterae inveniuntur. tum cautionem quandam
flagitat epistularum in nonnullis libris mss. inaequalitas, quippe
quae si ex variis fontibus confluxerunt, non eadem omnes
fide dignae sunt. cuius rei ut insigne proponam exemplum,
in codice Trecensi 40 epistula 120 ter diversis locis perscripta
est alia ex alio fonte, prima enim cum deterioribus codicibus,
Andomaropolitano 142 et Parisino 1929, consentit, altera me-
lior est et ad codicem Bononiensem 58, 12 S (corr. 125) pro-
pius accedit, tertia non integra est epistula 120 sed frag-
mentum illud, quod in Eugippi excerptis extat. atque similis
est condicio epistulae 190 in eodem codice, epistulae 40 in
codice Einsidelensi 130, epistulae 71 in codice Augiensi LII,
epistulae 28 et 73 in codice Parisino 12163, quae epistulae
bis in suo quaeque codice reperiuntur altera ex altero exemplo
transcripta. in codice Parisino 1862 epistula 167 ex Eugippi
excerptis arcessita esse videtur, ea enim cst illius epistulae
cum ea, quae est in quibusdam Eugippi codicibus, similitudo.

Sed quamvis permagna sit copia librorum mss. et anti-
quissimorum et praestantissimorum, tamen si reputaveris, qua
ratione epistulas paulatim collectas esse dixerimus, perspicuum
est ad intellegendum non eandem omnes fortunae condicionem
habuisse. etenim satis multae sunt rarissimae, in quibus trac-
tandis ars critica saepe librorum mss. inopia laborat, ut ad
recentioris aetatis codices, id est ad codices saeculorum
XIII—XV descendendum sit. atque adeo septem sunt litterae,
quae nisi in Vaticanis 495 et 499 saec. XV non reperiuntur3
epistulae autem 79 nullum omnino scriptum exemplum potui
investigare. ¹)

In Retract. l. II 20 Augustinus cum dc duobus libris ‘ad
inquisitiones Ianuarii‘ agit, id est de ep. 54 et 55: Quorum

¹) Maurini adnotant: Non reperitur nisi in Vaticano exemplari. ita
codices Vaticanos 495 et 499 significare solent. sed in his codicibus
non est illa epistula neque in Aldi conlationibus eam esse C. Vrba me—
cum communicavit. ·

