32 Index III.

gradus instituendae conlationis factus sit edicto pridie ld. Octobris
a. 410 ad Marcellinum dat0,¹) sequitur epistulam scriptam esse intra
a. 409 et Septembrem anni 410.

Epistulam 106 Augustinus per Maximum et Theodorum ad
Macrobium, episcopum Donatistam, misit, ne subdiaconum quendam
rebaptizaret, epistula 107 illi renuntiant reddidisse se epistulam,
Macrobium autem, quod flagitaretur, recusasse, quo facto Augustulus
longiore epistula 108 Macrobio exponit, quae esset in iterando
baptismo iniuria et quae vanitas in tota Donatistarum separatione.
rei igitur similitudine haec epistula prope accedit ad epistulam 105
eademque de causa, qua illam, etiam lianc nisi ante conlationem
Carthaginensem scribi non potuisse certum est. sed tempus multo
accuratius definiri potest eo, quod est in p. 632, 17: Ante istam
Ieyem, qua gaudetis vobis redditam libertatem. neque enim alia
lex est, quae hoc loco significatur, nisi ea, qua Honorius exeunte
anno 409 omnibus haereticis liberam in rebus sacris voluntatem
concesserat. quae lex quo rescinderetur, cum ex concilio XVIII
Kal. Iulias a. 410 Carthagine habito legatio ad imperatorem missa
esset,²) libertas illa sublata est alia lege VIII Kal. Septembris
a. 410 data, qua priores in haereticos poenae sunt restitutae.³) illo
brevi igitur temporis spatio ab extremo anno 409 usque ad mensem
Augustum a. 410 scripta esse videtur epistula 108, quippe cum
Augustinus de libertate loquatur etiam tum vigente3 proxime autem
antecesserant epistulae 106 et 107.

Epistula 109 Severi episcopi ecclesiae Milevitanae ad Augusti-
num episcopum et epistula 110 Augustini responsum ad Severum
haud quicquam habent, quo, quando scriptae sint, investigari possit,
et eo incertiores sumus, quod eodem ferme tempore uterque episco-
pus factus est ⁴) neque amplius quinque annis Augustinus Severo
superstes fuit.⁵) id unum tamen Severi epistula constare videtur
Augustinum tunc maxima iam floruisse auctoritate.

Epistula 111 p. 643, 2: Totus mundus affligitur cladibus . . .
..... quae modo in reqionibus Italiae, quae in Galliis nefaria per-
petrata sint, etiam vos latere non arbitror; de Hispanis quoque tot
provinciis, quae ab his malis diu videbantur intactae, coeperunt iam
talia nuntiari. quae ut novissima memoratur res, cuius tunc primi
nuntii in Africam pervenissent, Alanorum, Sueborum, Vandalorum
inruptio est in Hispaniam autumno anni 409 facta, unde efficitur
epistulam scriptam esse extremo anno 409.

 

¹) Migne patrol. lat. XLIII p. 816, 63sqq.
2) Mansi, concil. coll. III p. 810 D.

³) Theodos. lib. XVI 5, 51.

⁴) ep. 32 p. 8, 21—9, 13 ep. 31 p. 8, 5—6.
5) ep. 213 p. 374. 2-6.

