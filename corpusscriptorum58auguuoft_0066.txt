linl Praefatio.

Codices Vindobonenses 2141 et 2147 ex eodem exemplari
descriptos csse pro explorato haberi potest; ita enim plerumque
mirum quantum congruunt non modo in mendis interpolatio-
nibus lacunis, in compendiis rebusque orthographicis sed etiam
in eis, quae aut rasa sunt aut correcta comparent aut super
versiculos et in margine addita. haec autem sunt permulta
atque aliquanto plura in libro 2147 sive ab ipso librario facta
sive ab alia manu. verum tamen ut ea distinguas, in utroque
codice, inprimis autem in libro 2147 persaepe frustra elabora-
veris, qua re nisi quae sine dubitatione ipsi librario adtribui
poterant, cetera omnia una nota m. 2 comprehendebam.

Proximum quoque codicum par, Parisinus 3842A saec.
IX—X et 1454 saec. X, propinqua cognatione est insigne.
quorum hie munda claraque, ille etiam eleganti scriptura con-
spicuus neuter corrigentium opera est deformatus. ipsa autem
epistularum verba haud leviter sunt retractata et interpolata,
ut non sine cautione ae diligentia his codicibus sit utendum.
cuius rei ut exemplum proferam, pro anathemare numquam
non scriptum est anathematizare.

Denique easdem epistulas continet codex Parisinus 1455
saec. X, olim Colbertinus, nisi quod epistula ,175 bis inest
altera ex altero fonte.

2) Alterius generis codices, Coloniensis 113 saec. X—XI
et Parisinus 3852 saec. X—XI epistulas 175. 181. 176.
182. 177. 183. 184 habent et proxima cognatione inter se
continentur. quorum ille ab indocto inperitoque librario pcr-
multis et interdum ineptissimis vitiis scriptus rarissima corri-
gentis manus vestigia ostendit neque alterius nisi ipsius li-
brarii. hic autem magnas habet difficultates. praeterquam enim
quod perparvis litteris scriptus est, permultum corrigebatur
et ab ipso librario et a manu paulo posteriore, quam non
sine libri alicuius ms. auxilio hoc officio defunctam esse
patet. cum vero utriusque et scriptura et atramentum, quo
utebantur, consimilia sint, ad utrum correctio referenda sit,
saepe est cur dubites. commodius vero res se habet in epi-
stulis 102. 177. 183. 184, ubi etsi crebro, tamen unus fere
librarius correxisse videatur. qui codices cum in epistula 177
tantum modo codicibus superioris generis sint oppositi, ali-
quotiens soli veram tuentur lectionem, utin p. 682, 23 685, 23

163 17. in extremis epistulis 17ῑ) et 177 uterque codex adno-
tatum habet: Contuli.

