40 Index llI.

flagitans, ut illum videre et rogare dignaretur, ut ignosceret, si
quid durius et asperius in se dictum accepisset.¹) simul idem argu-
mentum, quo modo deus videatur, iterum tractat. coniunctissimae
igitur sunt epistulae 147 et 148, qua re etiam una eas recensuit
Augustinus in Retractati'onum 1. 11 c. 41 dicens utramque se invenisse
in eodem suo codice. quo Retractionum loco quoi-tam opera. quae
antecedunt, a.. 412 confecta sunt et opera, quae subsequuntur, a. 415.
medio tempore, id' est circa a. 413 et 414 scriptas esse epistulas
efficitur.

Quae ratio intercedat inter ep. 149 et 121 ad hanc epistulam
iam exposuimus. ipsa autem epistula 149 scribebatur, quo tempore
Urbanus Peregrino diacono comitatus, ut episcopatum susciperet,
Siccam perrexerat3 necdum Peregrinus Hipponem remeaverat, salvos
tamen eos esse et litteris eorum et fama nuntiante Augustinus
cognoverat.²) Urbanus enim Fortunatiani successor fuit, qui, cum
epistula 148 ad eum data est, etiam tum episcopus erat Siccensisfl)
quam epistulam cum circa a. 413—414 scriptam esse supra dixerimus,
epistulam 149 ante a. 414 scriptam non esse veri est simillimum.
neque vero post a. 416, quoniam script-a est, quo tempore Urbanus
episcopus factus est, episcopus autem factus est non infra annum 416.
id intellegitur ex eius contentione cum Apiario, presbytero Siccensi,
qui propter varia delicta ab eo a munere remotus et excommunica-
tus erat. etenim Apiarius Romam profectus a suo episcopo appel-
lavit episcopum ecclesiae Romanae Zosimum et Zosimus appellatione
admissa controversiam ita diiudicavit, ut Urbani iudicium impro-
baret et Apiarium excommunicatione sublata in integrum restitui
iuberet. gravissimae inde offensiones concitatae sunt in ecclesia
Africana ob eamque causam in concilio Kal. Mais a. 418 Carthagine
habito decretum est, ut presbyteri, diaconi vel ceteri inferiores
clerici in causis, quas habuissent. si de iudiciis episcoporum suorum
questi fuissent, a vicinis episcopis audirentur et inter eos, quicquid
esset, finiretur3 quod si et ab eis provocandum putavissent, non
provocarent nisi ad Africana concilia. vel ad primates provinciarum
sua-rum3 ad transmarina autem qui putavisset appellandum, a nullo
intra Africam in communionem susciperetur.⁴) quibus rebus gerendis
cum anni spatium vix suffecisse credideris, haud inmerito Urbanum
non infra a. 416 episcopatum inisse concludas, ita ut epistula 149
circa annos 414—416 data. esse videatur.

Epistula 15⁰ Augustinus gaudio exultans Probae et Iulianae,
eius nurui, gratulatus est, cum certior factus esset Demetriadem,
Iulianae tiliam, sanctimoniam virginalem esse professam. quod

 

¹) p. 3322 ,.3—8 ²) p. 380, 5—10.
³) Augustin. Retract. ll 41.
⁴) Mansi concil. coll. III p 822 1); 830 E—835A.

